# Упражнение 3 (21.10.2019г.) - Условни оператори - 2. Цикли.

## Задачи с условен оператор - if statement:

### Задача 1
Въведете един символ от клавиатурата. Ако символът отговаря на римска цифра (I,V,X,L,C,D,M) програмта да отпечатва еквивалента като арабско число, ако не - да изпише съобщението “Not a valid roman numeral!” (За справка: [ТУК](https://en.wikipedia.org/wiki/Roman_numerals))

[Решение](./task1.cpp)

### Задача 2
Въведете цяло число в конзолата, в интервал (-10,000,10,000). 
* Ако числото е по-голямо от 1,000, да се изведат сумата на всички четни негови цифри, както и  разликата на всички нечетни цифри.
* Ако числото е между 1,000 и 100, изведете произведението на всички четни цифри и частното от полученото число със сумата на нечетните цифри, с точност до 7-ми знак след десетичната запетая. 
* Ако числото е между 0 и 100, изведете дали се дели на 29 и дали НЕ СЕ дели на 7.
* Ако числото е по-малко от 0, следвайте предишните три случая, но с обърнати операции (сума на четни = разлика на четни, произведение на четни = частно на четни и т.н) 

### Задача 3
Направете същото като в [Зад. 2 от 2рото упражнение](../lab2/README.md#задача-2), но този път интервалът на числата ще бъде [-100,1000]. Ще приемем, че не може да получите време, по-малко от 0 (тоест, ако имате 1 час и -100 минути, програмата ще извежда 0). Като трето число също така въведете стойност от 1 до 12 - месец, от който започваме летоброенето. Задачата е да получите месеците, дните, часовете и минутите, които ще изминат. Приемаме че няма високосна година ( все пак е 2019).

[Решение](./task3.cpp)

### Задача 4
Въведете 3 реални числа - `a, b, c` -  в конзолата. Спрямо тях, намерете реалните корени на квадратното уравнение: `ax^2 + bx + c = 0`. На конзолата да се изпише коректно съобщение, указващо броя корени, последвано от самите им стойности (ако има такива).(За пресмятане на корени може да използвате функцията `sqrt()`, като за целта добавите `#include <math.h>` в началото на файла си)

[Решение](./task4.cpp)\
[Решение с комплексни числа](./task4-complexNumbers.cpp)

## Задачи с цикли - for/while:

### Задача 5
Напишете програма, която приема цяло число `n`. Програмата да симулира детската игра "FizzBuzz". Започва се от 1 и се стига до `n`. На конзолата трябва да се изпише:
* `Fizz` ако числото се дели на 3, 
* `Buzz` - ако се дели на 5, 
* `FizzBuzz` - ако се дели на 15.
* Ако не изпълнява нито едно от условията - се изписва самото число.

[Решение](./task5.cpp)

### Задача 6
Напишете  програма, която получава цяло число `n` и изпечатва първите `n` числа на Фибоначи.(За справка: [ТУК](https://en.wikipedia.org/wiki/Fibonacci_number))

[Решение](./task6.cpp)

### Задача 7
Напишете програма, която получава цяло число `num` и изпечатва цифрите му в обратен ред (Пример: 1234560 -> 654321).

[Решение](./task7.cpp)

[*Предишно упражнение*](../lab2)
[*Следващо упражнение*](../lab4)
